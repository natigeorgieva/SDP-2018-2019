## _Упражнение_
### Задача 1. 
Напишете фунцкия, която връща минималния елемент на опашка, като запазва реда в нея с максимум O(1) допълнителна памет (т.е. алгоритъмът да работи с константен брой допълнителни променливи, които не зависят от големината на опашката).

### Задача 2.
Да се напише функция, която приема две сортирани опашки и връща като резултат опашка, която е отново сортирана и съдържа в себе си всички елементи на първите две опашки.

### Задача 3.
Дадена е опашка, елементите на която са стекове от цели числа с еднаква дължина(стековете са с еднаква дължина). Да се напише функция, която отпечатва на стандартния изход елементите на стековете в следната последователност: първо се отпечатва първия елемент на първия стек, след това на втория и така нататък. Когато свършат стековете се започва наобратно: първо се отпечатва първия елемент на последния стек(от първоначалната редица стекове), след това на предпоследния и така нататък. Редуват се отпред-назад и отзад-напред до изчерпване на елементите във всички стекове.

### Задача 4.
Разполагате с числата 2, 3, 5. Да се намери N-тото по големина число получено като произведение на тези 3 числа (като всяко от тях може да участва в произведението произволен брой пъти). N е цяло положително число, което се въвежда от стандартния вход.