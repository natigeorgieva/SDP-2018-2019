## _Масиви и обекти_
### Задача 1. 
1.1 Да се дефинира клас, която съдържа следната информация за работниците в един завод:
- име на работник (C-низ),
- година на раждане (цяло число),
- размер на заплатата на работника (реално число). 
Да се дефинират функции за: въвеждане и извеждане на данни за работник.
Да се дефинират 2 работника и да се изведат данните им.

1.2 Да се дефинира масив от работници. Да се изведат на екрана всички работници, които са родени в дадена година (ако има работници, които са родени в дадената година). Да се сортират работниците в масива низходящо по годината им на раждане. Да се сортира работниците в масива низходящо по годината им на раждане и в случай, че има повече работници, родени в една и съща година, родените в една и съща година работници да се сортират възходящо по име.

1.3 Дефинирайте масив от указатели към работници и реализирайте повторно двете сортировки от 1.2 като вместо да разменяте работници, разменяйте указатели към работници.

### Задача 2.
2.1 Да се дефинира клас Planet, определяща планета по име (символен низ), разстояние от слънцето, диаметър и маса (реални числа). Да се дефинира функция, която:
- въвежда данни за планета;
- извежда данните за планета;
- връща като резултат броя секунди, които са необходими на светлината да достигне от слънцето до планетата (да се приеме, че светлината има скорост 299 792 км/сек. и че разстоянието на планетата до слънцето е зададено в километри).

2.2 Да се напише програма, която:
- въвежда множество от планети, реализирано чрез едномерен масив;
- извежда данните за планетите от множеството;
- намира планетата с най-голям диаметър;
- намира планетата с най-малка маса;
- намира планетата, до която светлината достига последна (първа).

2.3 Да се напише програма, която 
- създава едномерен масив от указатели към структури, задаващи планети;
- сортира в низходящ ред по разстояние до слънцето и диаметър планетите, зададени чрез масива;
- извежда данните за планетите, зададени чрез масива, след сортирането им.
